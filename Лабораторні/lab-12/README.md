# Використання коду JavaScript на сторінці. Консоль розробника

[Перелік усіх робіт](../README.md)

## Мета роботи

Розглянути приклади використання коду JavaScript в HTML-документі. Навчитись підключати зовнішні файли коду та вбудовувати код всередині тіла документу.

## Обладнання

Персональний комп'ютер. Текстовий редактор Sublime Text 3 або Notepad++. Пакет програм XAMPP. Web-браузер Chrome, Firefox, Opera, MS Edge

## Теоретичні відомості

### 1. Способи використання JavaScript в HTML-документі

Програми на JavaScript можуть бути вставлені в будь-яке місце HTML-документа за допомогою тега .

Тег  має кілька атрибутів, які рідко використовуються, але все ще можуть зустрітися в старому коді:

#### Атрибут type: `<script type=...>`

Страрий стандарт HTML, HTML4, вимагав наявності цього атрибута в тезі `<html>`. Зазвичай він мав значення type="text/javascript". На поточний момент цього більше не потрібно. Більш того, в сучасному стандарті HTML сенс цього атрибута повністю змінився. Тепер він може використовуватися для JavaScript-модулів.

#### Атрибут type: `<script language=...>`

Цей атрибут повинен був зазначати мову, якою написано скрипт. Але так як JavaScript є мовою за замовчуванням, в цьому атрибуті вже немає необхідності.

HTML-документ, в тілі якого міститься код JavaScript, може виглядати наступним чином:
```html
<!DOCTYPE html>
<html>
  <head>
    <title>Title</title>
    <meta charset="utf-8">
  </head>
  <body>
    <p>Text</p>
    <script>
      alert('hello world!');
    </script>
    <p>Text</p>
  </body>
</html>
```
#### Зовнішні сценарії

Якщо у вас багато JavaScript-коду, ви можете помістити його в окремий файл. Файл скрипта можна підключити до HTML за допомогою атрибута src:
```html
<!DOCTYPE html>
<html>
  <head>
    <title>Title</title>
    <meta charset="utf-8">
    <script src="/path/to/script.js"></script>
  </head>
  <body>
    <p>Text</p>
  </body>
</html>
```
Якщо у вас дуже багато коду, його можна розділити на модулі і почергово додати їх. Також можливо підключення модулів з різних джерел, в тому числі і віддалених:
```html
<!DOCTYPE html>
<html>
  <head>
    <title>Title</title>
    <meta charset="utf-8">
    <script src="/path/to/script1.js"></script>
    <script src="/path/to/script2.js"></script>
    <script src="http://other.site/path/to/script3.js"></script>
  </head>
  <body>
    <p>Text</p>
  </body>
</html>
```
### 2. Консоль розробника

Код вразливий для помилок. Але за замовчуванням у браузері помилки не відображаються. Тобто, якщо щось піде не так, ми не побачимо, що саме зламалося, і не зможемо це полагодити.

Для вирішення завдань такого роду в браузер вбудовані так звані «Інструменти розробки» (Developer tools або скорочено - devtools). Виклик консолі розробника у браузерах Google Chrome та Mozilla Firefox виконується за допомогою клавіши F12.

|![Рис. Консоль розробника у браузері Mozilla Firefox](img/030.png)|
|:------------------------------------------------------------------|
| Рис. Консоль розробника у браузері Mozilla Firefox |

|![Рис. Консоль розробника у браузері Google Chrome](img/040.png)|
|:----------------------------------------------------------------|
| Рис. Консоль розробника у браузері Google Chrome |

Робота з інтерпитатором JavaScript проходить у вкладці "Консоль" або "Console".

|![Рис. Вкладка "Console" у браузері Google Chrome](img/010.png)|
|:---------------------------------------------------------------|
| Рис. Вкладка "Console" у браузері Google Chrome |

Браузер Safari все ж має невелику відмінність. Для початку роботи нам потрібно включити «Меню розробки» («Developer menu»). Відкрийте Налаштування (Preferences) і перейдіть до панелі «Просунуті» (Advanced). У самому низу ви знайдете чекбокс:

|![Рис. Активація консолі розробника в Safari](img/020.png)|
|:---------------------------------------------------------------|
| Рис. Активація консолі розробника в Safari |

## Хід роботи

1. Перевірити чи встановлено пакет програм web-розробника XAMPP
2. Викликати панель керування xampp-control.exe
3. Впевнитись, що web-сервер Apache запущений
4. Перейти за адресою http://127.0.0.1/ або http://localhost/ та впевнитись, що сторінка вітання XAMPP завантажилась
5. Очистити зміст каталогу C:\xampp\htdocs\
6. Створити файл index.html в середині каталогу C:\xampp\htdocs\
7. Файл index.html зробити з порожнім вмістом секції `<body>`
8. Перевірити файл валідатором та виправити помилки
9. Перейти за адресою http://127.0.0.1/ або http://localhost/ та впевнитись, що сторінка, яку ви створили, завантажилася корректно
10. Додати у файл контейнер `<script>`. Використовуючи метод document.write() вивести в документ довільний текст
11. Використовуючи метод document.write() вивести в документ сумму цілих чисел
12. Використовуючи метод document.write() вивести в документ сумму дійсних (з дробною частиною) чисел
13. Відкрити консоль розробника та перейти на вкладку інтерпритатора JavaScript
14. Використовуючи консоль виконати три попередні команди та порівняти результат
15. Створити файл з назвою script.js та помістити його поряд з файлом index.html
16. Видалити з файлу index.html секцію `<script>` та підключити файл script.js в секції `<head>`
17. У файл script.js помістити код, розроблений раніше та перевірити його роботу
18. У файл script.js помістити код, код, який виконує арифметичні операції над дробовими числами та перевірити його роботу. Пояснити результати таких операцій.
19. Виконати безпосередньо в консолі операції з попереднього пункту та порівняти результати з попереднім пунктом.
20. У файл script.js помістити код, який створює деякі змінні та присвоює їм певні значення. Отримати доступ до цих значень через інтерпритатор консолі.
21. У "підвал" сторінки та файл script.js помістити інформацію про виконавця роботи: група, ПІБ, дата виконання.
22. Для кожного етапу роботи зробити знімки екрану або скопіювати текст консолі, код JS та додати їх у звіт з описом кожного скіншота
23. Зберегти звіт у форматі PDF
24. Роздрукувати звіт та письмово відповісти на контрольні запитання

## Контрольні питання

1. Які атрибути має тег `<script>` та для чого вони використовуються?
2. Чим відрізняється гнучкий макет від адаптивного?
3. Як підключити JavaScript до HTML-документу?
4. Де проходить робота з інтерпритатором JavaScript?
5. Як перейти до консолі розробника?


## Довідники та додаткові матеріали

1. [MDN Web Docs: JavaScript](https://developer.mozilla.org/uk/docs/Web/JavaScript)
2. [W3Schools: JavaScript](https://www.w3schools.com/js/)
3. [JavaScript.info: JavaScript](https://javascript.info/)
4. [FreeCodeCamp: JavaScript](https://www.freecodecamp.org/learn/javascript-algorithms-and-data-structures/basic-javascript/)
5. [Codecademy: JavaScript](https://www.codecademy.com/learn/introduction-to-javascript)
6. [Udacity: JavaScript](https://www.udacity.com/course/javascript-basics--ud804)
7. [TutorialsPoint: JavaScript](https://www.tutorialspoint.com/javascript/index.htm)
8. [GeeksforGeeks: JavaScript](https://www.geeksforgeeks.org/javascript-tutorial/)
9. [SoloLearn: JavaScript](https://www.sololearn.com/learning/1024)
10. [CSS-Tricks: JavaScript](https://css-tricks.com/javascript/)
